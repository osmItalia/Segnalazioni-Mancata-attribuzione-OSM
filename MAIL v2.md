# Oggetto 

Mancata attribuzione a OpenStreetMap 

# Testo

Gentile/Spettabile Signor/Comune/Azienda,

Le scrivo poiché ho riscontrato la presenza della mappa e/o dei dati di OpenStreetMap (http://www.openstreetmap.org/) in alcune pagine che sembrano essere state realizzate dalla vostra azienda:

`<sito web con la mappa in questione>`

Sono lieta che abbiate scelto di utilizzare la nostra mappa e i nostri dati. Tuttavia, desidero segnalarle che l’utilizzo attuale non rispetta uno dei pochi requisiti previsti dal progetto: l’attribuzione della fonte, ovvero l’indicazione della provenienza della mappa o dei dati da OpenStreetMap.

I dettagli della licenza sono consultabili qui:
- http://www.openstreetmap.org/copyright
- https://osmfoundation.org/wiki/Licence

OpenStreetMap è un progetto di mappatura libera, collaborativa e open data, i cui dati e le mappe derivate sono distribuiti con licenza ODbL. Questo consente a chiunque di copiare, distribuire, trasmettere e adattare i dati, con il solo obbligo di riconoscerne la paternità.

Per questo motivo, vi chiedo cortesemente di inserire l’attribuzione:

“© OpenStreetMap contributors”

oppure, nel caso di un’immagine statica della mappa, di aggiungere un link a: http://www.openstreetmap.org/

Nel caso di una mappa elettronica o navigabile, il riconoscimento deve essere visibile in un angolo della mappa, come mostrato nell'esempio in allegato.

Il rispetto della licenza è fondamentale per garantire la correttezza e la collaborazione che caratterizzano la comunità OpenStreetMap. L’utilizzo dei nostri dati e delle nostre mappe è gratuito e aperto, ma richiede semplicemente il riconoscimento del lavoro dei volontari che li rendono disponibili.

Qualora aveste bisogno di assistenza per inserire correttamente l’attribuzione o desideraste ulteriori chiarimenti, resto a completa disposizione e potete contattarmi rispondendo a questa email.

Confido che le informazioni fornite siano sufficienti a verificare quanto indicato e ad adeguare quanto prima il vostro sito per conformarsi alla licenza.

Cordiali saluti,


# Allegato 

![attribution](https://wiki.openstreetmap.org/w/images/8/82/IT_attributionOSM.png)